**Testovanie hraním a recenzia hry** <br>
**----------------------------------** <br><br>


**Pravidlá hry Žolík(Rummy)**<br> 
Žolík je hra pre minimálne 2 hráčov a na hru sú potrebné 2 balíky žolíkových kariet.<br> 
Súčet všetkých žolíkových kariet v balíčku je 108 z toho 4 karty sú žolíci.<br><br>


**Obsah jedného balíčka kariet**<br>
- 2-krát karty s pevne dannou hodnotou: 2, 3, 4, 5, 6, 7, 8 ,9 ,10 , J – Vyšník, Q – Kráľovná, K – Kráľ, A – Eso (pre každý z nasledujúcich symbolov: srdce, káro, list, kríž)<br>
- 2-krát karty s premenlivou hodnotou: žolík.<br><br>

**Hodnoty kariet**<br>
- Hodnota kariet 2-10 je rovná ich číselnému označeniu.<br>
- Karty: J, Q, K, majú hodnotu 10 bodov.<br>
- Karta: A(ESO) nadobúda hodnotu 1 ak sa nachádza na začiatku postupky, a hodnotu 10 ak sa nachádza na konci postupky alebo v sérií.<br>
- Žolíka je možné dokladať do postupiek alebo serií namiesto chýbajúcej karty. Jeho hodnota je rovná hodnote nahradenej karty.<br><br>

**Druhy postupiek**<br>
- Čistá  - skladá sa z troch za sebou idúcich kariet v jednej farbe napríklad 3, 4, 5.<br>
- Špinavá - jedna z kariet v postupke je nahradená žolíkom.<br><br>

**Začiatok hry**<br>
- Vyberie sa hráč, ktorý zamiešajte karty.<br>
- Hráč, ktorý sedí po pravici hráča, ktorý miešal karty, rozdelí balík na dve časti a skontroluje či sa v posledných troch kartách prvej časti nenachádza žolík.<br>
- Ak bol nájdený žolík, hráč ktorý ho našiel si ho ponechá a karta za ním sa otočí tak aby bola viditeľná pre všetkých hráčov.<br>
- Ak žolík nebol nájdený otočí sa tak prvá karta zospodu prvej polovice balíka.<br>
- Hráč, ktorý karty miešal, rozdá karty v smere hodinových ručičiek.<br>
- Prvý hráč dostane 15 kariet, ostatní 14 kariet. Pokiaľ spoluhráč našiel pred rozdávaním žolíka, dostane o kartu menej.<br><br>

**Priebeh kola**<br>

Prvé kolo začína tým, že hráč, ktorý dostal na začiatku 15 kariet jednu vyloží.<br><br>

**Herné kolo hráča prebieha nasledovne**:<br>

1. Hráč si potiahne kartu z kôpky na ťahanie.<br>
    - Po 3. kole môže ťahať aj z kôpky na odhadzovanie, no musí pritom vyložiť, alebo mať vyložené karty.<br>
2. Ak má možnosť, vytvorí kombináciu kariet alebo doloží do už existujúcej kombinácie.<br> 
3. Hráč odhodí jednu svoju kartu.<br><br>

**Vykladanie kombinácií kariet, je možné len ak**:<br>

- Súčet hodnôt kariet tvoriacich postupky a sérií, ktoré chce hráč vyložiť je aspoň 51 bodov.<br> 
- Hráč musí mať aspoň jednu čistú postupku.<br> 
- Boli odohrané aspoň 3 kolá.<br><br>

**Uzatvorenie žolíkovej hry**<br> 
**---------------------------** <br><br>

Hru je možné uzavrieť 2 spôsobmi:<br>
1. Hráč uzavrie hru postupným vykladaním postupiek a sérií, kým mu neostane 1 karta. Túto kartu použije na uzavretie hry a položí ju na odhadzovací balíček lícom dole.<br> 
2. Ukončenie hry uzatvorením z ruky môže hráč vykonať vtedy, keď vyloží všetky karty naraz a poslednú kartu použije na uzatvorenie hry.<br><br>

**Výsledok hry**<br> 
**--------------** <br><br> 
Víťazom je hráč, ktorý sa ako prvý zbaví svojich kariet tým, že ich usporiada do postupiek a sérií a uzatvorí hru.<br><br>

**Pozitíva**<br>
**--------** <br><br> 
- Spoločenská hra, ktorá je určená pre variabilný počet hráčov (v závislosti od počtu použitých kariet).<br>
- Rozvíja strategické myslenie a plánovanie.<br>
- Jedná sa o hru, v ktorej je minimálny aspekt náhodnosti. Hra je viac zameraná na skúsenosť a zručnosť hráčov.<br>
- Pravidlá hry nie sú jednoduché, no ani príliš komplexné na to, aby odradili hráčov.<br><br>

**Negatíva**<br>
**---------** <br><br> 
- Pri veľkom počte kariet na ruke sa s nimi zložito manipuluje a je obťažné sa v nich orientovať.<br>
- Hru nie je možné ukončiť okamžite, aj ak hráč už má karty potrebné na vyhranie hry (Hra bude ukončená v momente, kedy to bude možné).<br>
- Môže nastať situácia uviaznutia, kde si hráči držia v rukách karty, ktoré potrebuje niekto iný.<br>
- Hráč, ktorý začína a prekladá karty, má určitú výhodu pred ostatnými hráčmi (môže získať žolíka a v tretom kole má ako prvý šancu ukončiť hru).<br><br>


**SWOT analýza**<br>
**---------------** <br><br> 

|   	|   Užitočné	|   Škodlivé	|
|---	|---	|---	|
| Vnútorné atribúty   	|  Podporuje strategické myslenie<br>Zábavná hra pre variabilný počet hráčov<br>Výsledok hry sa odvíja od skúsenosti a zručnosti hráča<br>Priemerná dĺžka hry<sup>1</sup><br>Prispôsobiteľná obťažnosť hry<sup>2</sup>	| Hru nie je možné ukončiť okamžite. Musia prejsť 3 kolá, kým sa niekto môže vyložiť.<br>Slabý mechanizmus na kontrolu pravidiel<br>Je možné spraviť chybu bez povšimnutia<br>Môže nastať situácia uviaznutia, kde hráč drží v ruke kartu, ktorú potrebuje niekto iný<br>Hráč, ktorý začína má výhodu |
| Vonkajšie atribúty	|Hru je možné hrať pomocou fyzických kariet ale aj ako počítačovú hru<br>Karty sa dajú ľahko rozlíšiť (4 symboly, 13 znakov)<br>Hra je vhodná pre hráčov rôznych vekových skupín  	| Dizajn kariet nepôsobí zaujímavo<br>Na hranie sú potrební minimálne 2 hráči<br>Pri strate karty je hrateľnosť obmedzená<br>Hra vyžaduje určitý fyzický priestor (v závislosti od počtu balíkov kariet) pre hranie<br>Pri manipulácií s kartami často dochádza k poškodeniu kariet 	|

<br>
1 - Nie je krátka ani zbytočne zdĺhavá (trvá približne 15 minút).<br> 
2 - Zmenou počtu kariet , ktoré drží hráč na ruke, pridaním alebo odobratím žolíkov alebo povolením vytvárania setov a postupiek s menej alebo viac kartami.<br><br> 

**Iterácie**<br>
**--------** <br>

**Prvá iterácia** <br>

**Zmena pravidiel**:<br>

Musia prejsť 3 kolá, kým sa niekto môže vyložiť <br>
---> Hráči môžu vykladať karty a uzavrieť hru už v prvom kole <br><br>

Hráč, ktorý začína má výhodu, keďže môže získať žolíka <br>
----> Ak hráč, ktorý prekladá, vytiahne žolíka, všetci hráči si potiahnu jednu kartu z kôpky. Hráč s najvyššou kartou dostáva žolíka. Ak je viacero hráčov, ktorí majú tú istú najvyššiu kartu, títo hráči ťahajú karty znovu. <br><br>

**Druhá iterácia** <br>

**Zmena pravidiel**:<br>

Môže nastať situácia uviaznutia, kde hráč drží v ruke kartu, ktorú potrebuje niekto iný <br>
----> Pridanie tretieho balíku kariet na zníženie pravdepodobnosti uviaznutia <br><br>

Nové vonkajšie škodlivé atribúty: <br>

- Hranie vyžaduje väčší fyzický priestor <br>
- Zvýšený počet potrebných kariet <br><br>

**Tretia iterácia** <br>

**Zmena pravidiel**:<br>

Hráč musí pri vyložení mať čistú postupku<br>
----> Aby hráč mohol vyložiť svoje karty na stôl nie je potrebné mať čistú postupku, stačí ak má aj špinavú postupku alebo série<br><br>

**Štvrtá iterácia**<br>

**Zmena pravidiel**:<br>

Žolíka, ktorý je vo vyložených postupkách alebo sériách a je nahradený inou kartou, je nutné okamžite doložiť do inej vyloženej postupky alebo série<br>
----> Ak hráč nahradí žolíka v postupke alebo v sérii, môže si ho pridať ku kartám, ktoré má na ruke.<br>

**Piata iterácia**<br>

**Zmena pravidiel**:<br>

Hráč, ktorý začína hru a prekladá karty, má určitú výhodu pred ostatnými hráčmi (v treťom kole má ako prvý šancu ukončiť hru)<br>
----> Keď hráč uzavrie hru, hra pokračuje až do ukončenia celého kola. Počas tohoto času môžu hru uzavrieť aj ostatní hráči. V prípade, ak v danom kole uzavrú hru viacerí hráči, vyhráva hráč, ktorého súčet hodnôt vyložených kariet je najväčší. Ak je súčet hodnôt vyložených kariet u viacerých hráčov rovnaký, hráči si potiahnu karty a vyhráva hráč, ktorý potiahne kartu s najvyššou hodnotou.<br>
